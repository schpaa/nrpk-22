<p class="first-letter:text-5xl first-letter:text-alt first-letter:font-serif">
Nøklevann ro- og padleklubb ble stiftet på Rustadsaga i februar 1988 etter et initiativ fra ledende personer innen ro- og padlemiljøet i Oslo. Initiativet ble tatt 21. desember 1987 og det er denne datoen som er blitt stående som stiftelsesdatoen.
</p>

## Formål
Hensikten med opprettelsen var fra stifternes side å legge forholdene til rette for roing og padling på Nøklevann. Klubbens formål er tredelt
- Å tilrettelegge for roing og padling på Nøklevann, også for funksjonshemmede.
- Å drive idrett organisert i Norges Idrettsforbund
- Å jobbe aktivt for å bevare Nøklevann som et friluftsområde til nytte for lokalbefolkningen i omegnen

Klubbens lov bygger på lovnormen til Norges Idrettsforbund. Klubben er medlem av Norges Idrettsforbund gjennom Oslo Idrettskrets og er også medlem i de to særforbundene Norges Roforbund og Norges Padleforbund.

## Organisasjon
Klubben er organisert med et styre, valgkomite, kontrollkomite og en revisor.
       
I dag (2022), teller vi over 4200 medlemmer.
