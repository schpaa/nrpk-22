# Plikter som nøkkelvakt

### Generelt

Alle som har nøkkel må holde seg oppdatert i de relevante rutinene.

- Medlemskontingent og nøkkeldepositum skal være betalt.

- Det er ett nøkkelvaktmøte før sesongstart og ett på slutten av sesongen.
  Nøkkelvakten gå regelmessig på disse – minst en gang hvert år.

- Nøkkel er personlig og kan ikke lånes ut, heller ikke til familiemedlemmer.

- Møte på oppsatte vakter 12 timer per sesong som annonsert i vaktliste. Hvis du
  ikke har mottatt informasjon om dine vakter ved sesongstart må du kontakte
  vakt@nrpk.no.

- Skal holde seg oppdatert på, og følge, relevante regler og
  nøkkelvaktenes [HMS-reglement](/dokumenter/hms).

- Delta på oppfriskningskurs når klubben arrangerer dette.

Alle endringer som er relevante for nøkkelvakttjenesten legges inn i Eykt eller
meldes til vakt@nrpk.no. F.eks. hvis du endrer kontaktinformasjonen eller hvis
du melder deg ut av klubben.

> Når du er på vakt skal du være fullt tilgjengelig som vakt hele tiden. Vakttjenesten bør ikke kombineres med f.eks. møter, være barnevakt, underholde besøkende eller ha andre aktiviteter som krever din oppmerksomhet.

### Ansvar for vakt

Vaktene er helt avgjørende for at klubben kan drive sin aktivitet på en sikker
måte. Det er derfor svært viktig at vaktene møter på de vaktene de er satt opp.
Når vaktlisten er satt opp har de vaktene som er satt opp på vaktliste ansvar
for «sine» vakter. Det vil si at den som er oppført på vaktliste enten må gå
vakten selv, eller sørge for at en annen nøkkelvakt tar vakten.

Organisering av vaktliste skjer via [Eykt](/link-til-eykt). Nøkkelvaktene må
selv følge opp.

Hvis du trenger hjelp, kontakt oss på Eykt eller
via [e-post](mailto:vakt@nrpk.no).

### Valg av vakttidspunkt

Vaktene skal selv velge tidspunkt for sine vakter på i vaktlisteprogrammet Eykt.
De som ikke gjør dette innen frist får hjelp tildelt tidspunkt.

### Bytting av vakt

Hvis du har en vakt som ikke passer, merk vakten for bytting i Eykt. Det er din
oppgave å finne en erstatter. Hvis nødvendig for å finne noen som kan hjelpe,
kontakt andre vakter direkte eller annonser på Facebookgruppe «Vaktbytteønsker
NRPK».

### Når du blir syk

Det kan hende at vi på grunn av sykdom eller helseproblemer ikke kan stille på
vakt. Vi har fortsatt ikke et system for sykevikarer. Det er derfor opp til
vakten selv å skaffe en erstatter for å unngå at vi kanskje må holde klubben
stengt. Hvis vakten er tilstrekkelig frisk er det vaktens oppgave å skaffe
vikar.

**Når du må skaffe vikar:**

- Merk vakten "Bytt" i Eykt. (Hvis dette skjer i god tid, vil kanskje noen ta
  vakten for deg uten ytterligere innsats fra din side).

- Følg oppskrift for "Bytting av vakt" (over).

- Hvis du ikke får noen til å gå vakt må du, senest dagen etter vakttidspunkt,
  sende "egenmelding" til vakt@nrpk.no. Der skal du også beskrive hva du har
  gjort for å finne vikar.

- Hvis du ikke møter på en vaktøkt skal du i utgangspunktet ta økten på et
  senere tidspunkt. Vi kan gjøre unntak i spesielle tilfeller.

### Din kontaktinformasjon

Hold din informasjon oppdatert.

Ny e-post, telefonnummer, adresse osv. Min Idrett.

Endret e-post, telefonnummer eller hvis du har tatt nye kurs: oppdater i Eykt.

### Mislighold

Hvis du ikke møter på vakt må du ta vakten på et senere tidspunkt. Ved tap av
nøkkel må nytt depositum innbetales før ny nøkkel utleveres. Ved alvorlig
mislighold av nøkkelvaktens plikter, som f.eks. gjentatt fravær fra vakt eller
hvis man mister nøkkel mer enn én gang, vil status som nøkkelvakt bli vurdert.

### Inndragning av nøkkel

En nøkkelvakt kan fratas vervet dersom styret finner at vedkommende ikke er
skikket til oppgaven.